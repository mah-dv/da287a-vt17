# Labb 3 - Lumen

I denna laboration ska vi använda ramverket [Lumen](http://lumen.laravel.com) för att bygga ett enkelt API. Vårt API ska vara väldigt enkelt och hantera en samling av produkter. Vårt API ska erbjuda att:
- Lista alla produkter
- Lista en vald produkt (genom id)
- Skapa en ny produkt
- Uppdatera en produkt
- Radera en produkt
Under labben kommer vi att jobba med olika delar av lumen. [Lumens dokumentation](https://lumen.laravel.com/docs/5.4) är mycket bra att ha nära till hands då.

## 1. Skissa upp ert API
Frågor som ni ska besvara innan ni börjar bygga er webbtjäst är:
- Vilken/vilka resurser ska vi erbjuda?
- Vilka URI ska vi använda & vilka HTTP-metoder är kopplade till dessa?

Skissa upp detta, så att ni vet hur ert API ska utformas.

*Visa detta för labbhandledaren för att stämma av att det ser bra ut*

## 2. Installera Lumen
Eftersom att vi ska jobba i Lumen så är det viktigt att ni skapar ett `Lumen`-projekt att arbeta i. Vill vi använda Lumens egna installator så behöver vi snabbt konfigurera vår miljö.

## 2.1. Förberedelser inför Lumen-installation

#### Uppdatera `.bashrc`
Öppna filen `.bashrc` genom:
```bash
$ nano .bashrc
```
Längst ner i filen skriv:
```
export PATH="$PATH:~/.config/composer/vendor/bin"
```
Spara filen och avsluta. Stäng terminalen och öppna den igen.

#### Installera php-zip
Laravel behöver paketet *php-zip* för att kunna köras. Installera detta genom att skriva

```bash
$ sudo apt-get install php-zip
```

#### Installera Laravel med hjälp av Composer genom att skriva
```bash
$ composer global require "laravel/lumen-installer=~1.0"
```

## 2.2. Installera Lumen
Nu är vi redo att följa [installationsguiden](https://lumen.laravel.com/docs/5.4) på lumens webbplats. Navigera till önskad plats där vi vill att projektet ska ligga och kör:

```bash
lumen new lab3
```

*lab3* ovan är namnet på projektet som skapas.

Testa att allt fungerar genom att i terminalen navigera till mappen `public` och starta en PHP-server genom:
```bash
php -S localhost:8080
```
Surfa sedan till adressen [http://localhost/](http://localhost/) för att se att det fungerar som det ska! Det borde se ut något i stil med detta:

![Lumen installation](lumen_installation.png)

# 3. En ny webbtjänst blir till!

## 3.1. Routes
Börja med att skapa de routes (som ni kom fram till i del 1. av labben), se [lumens dokumentation](https://lumen.laravel.com/docs/5.4/routing) om ni behöver fräscha upp minnet hur man gör detta. Ni bör alltså skapa routes för att `skapa`, `lista`, `visa`, `uppdatera` & `radera` produkter. Dubbelkolla att routes fungerar genom exempelutskrifter, t.ex.

```php
$app->get('/products', function () {
    return 'Soon, we will list the products here!';
});
```

*OBS*. För att testa `POST`-anrop till er webbtjänst, [så tänk på detta](http://stackoverflow.com/questions/13132794/firefox-add-on-restclient-how-to-input-post-parameters)

## 3.2. Datakälla - produkter
Skapa en datakälla med produkter (i t.ex. `json`), eller använd denna exempelfil nedan:
```json
{
    "products": [
        {
            "id": 1,
            "title": "SAMSUNG G950 Galaxy S8",
            "price": 7990
        },
        {
            "id": 2,
            "title": "APPLE iPhone 7 32 GB",
            "price": 6989
        },
        {
            "id": 3,
            "title": "ASUS ZenFone 3 Max 32 GB",
            "price": 2990
        },
        {
            "id": 4,
            "title": "HUAWEI P8 Lite",
            "price": 1490
        }
    ]
}
```

Spara denna fil som `products.json` i mappen `resources`, så kan vi nå den genom följande exempelkod i `web.php`:
```php
$app->get('/', function () use ($app) {
    // Convert our products from json to object i PHP
	$products = json_decode(file_get_contents("../resources/products.json"));

    // Return all products in JSON-format
	return response()->json($products);
});
```

## 3.3. Fortsätt att bygga klart ert API
Nu ska ni bygga de andra delarna av ert API, alltså:
- Lista en produkt
- Redigera produkt
- Radera produkt
- Lägga till en produkt

Tänk på att om ni vill testa andra HTTP-metoder är GET så är det rekommenderat att ni använder *RESTClient* eller *Postman* för att underlätta detta.

## 4. Klar?
När webbtjänsten är klar, visa & reflektera gärna över denna tillsammans med labbhandledaren.
